\chapter{Conclusioni e Sviluppi Futuri}
\label{cap:conclusioni}

\section{Consuntivo finale}
Con questo studio si sono volute analizzare le diverse possibili strategie per alterare il traffico dati in connessioni \emph{QUIC},
con particolare attenzione sulle ritrasmissioni e sulle tecniche per aumentare artificialmente il consumo di dati.
\\\\
I risultati degli esperimenti condotti hanno confermato le ipotesi iniziali, rivelando una serie di metodi efficaci per aumentare il traffico dati. 
Si è evidenziato come un \emph{server} malevolo possa effettivamente incrementare il traffico dati, causando un aumento misurabile del consumo totale del \emph{client}.
In particolare, nel primo esperimento ignorando gli ACK, mentre nel secondo iniettando pacchetti aggiuntivi alla connessione normale. 
I risultati ottenuti suggeriscono che combinando le diverse strategie sperimentate si
potrebbe potenzialmente amplificare ulteriormente l'impatto sull'incremento del traffico. 
Ancora più significativi sono i risultati del terzo esperimento, dove si è evidenziato che anche senza il controllo diretto di \emph{client} o \emph{server}, 
un attaccante può manipolare il traffico dati, causando un aumento del 50\% nel volume di pacchetti trasmessi.
\\\\
Questo studio dimostra come un utente malevolo possa indurre un aumento del traffico dati per l'utente vittima, incrementando di conseguenza il suo consumo di dati e i relativi costi.
Le implicazioni dei risultati ottenuti evidenziano potenziali strategie che potrebbero essere sfruttate per causare danni economici agli utenti o sovraccaricare le reti di comunicazione.
\section{Sviluppi Futuri}
~\\
\indent Nonostante il presente studio si sia soffermato principalmente sull'analisi delle vulnerabilità di \emph{QUIC} e sul loro potenziale sfruttamento per manipolare i sistemi di contabilizzazione del traffico mobile, questa ricerca si inserisce in un contesto più ampio che include anche un'analisi di \emph{MPTCP}.
Un possibile sviluppo futuro potrebbe consistere in un'analisi più dettagliata di quest'ultimo protocollo.
Sarebbe interessante replicare l'approccio utilizzato nell'esperimento uno di \emph{QUIC}, costruendo un server malevolo per \emph{MPTCP},
per confrontare il comportamento dei due protocolli.
\\\\
Un altro possibile sviluppo potrebbe essere l'estensione della sperimentazione in scenari reali, uscendo dagli ambienti controllati utilizzati finora. 
Condurre esperimenti in contesti reali permetterebbe di valutare l'effettivo impatto delle vulnerabilità individuate. 
Inoltre, questo approccio consentirebbe di analizzare le politiche di contabilizzazione delle ritrasmissioni adottate dai diversi operatori 
e di confrontarli per identificare eventuali differenze nel conteggio del consumo dati.
\\\\
Un approfondimento specifico su \emph{Multipath QUIC (MPQUIC)} sarebbe di grande interesse. 
Introdotto per la prima volta nel 2017 nel paper \emph{"Multipath QUIC: Design and Evaluation"} \cite{article:mpquic},
\emph{MPQUIC} è un'estensione del protocollo \emph{QUIC} che permette agli host di scambiare dati su reti multiple attraverso una singola connessione.
Data la sua natura di estensione di \emph{QUIC},
\emph{MPQUIC} potrebbe presentare vulnerabilità uniche o comportamenti di rete differenti, che meriterebbero un approfondimento.
